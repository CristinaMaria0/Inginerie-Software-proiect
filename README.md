# Aplicație Educațională
## Intro
Anul trecut am realizat o aplicație educațională folosind C++ cu ajutorul căreia utilizatorii pot parcurge toată materia de informatică de liceu. Aceștia au parte atât de informații teoretice, cât și practice în capitolele prezentate. La finalul fiecărei lecții aceștia își pot testa cunoștințele prin rezolvarea a 2-3 probleme și a unui test grilă. Mai mult de atât, dacă sunt interesați de o carieră în IT, utilizatorii pot consulta recomandările noastre cu privire la facultățile din domeniul informaticii.

## Planuri de viitor
Vrem să îmbunățim cât mai multe aspecte ale acestei aplicații:
- O nouă secțiune cu capitole detaliind o parte din materia acoperită la facultățile de specialitate. Plănuim să începem prin abordarea algoritmilor și a structurilor de date precum: heap-uri, arbori binari de căutare, arbori de intervale etc. La finalul acestor capitole utilizatorii își vor putea testa cunoștințele prin rezolvarea unor probleme și a unui test grilă;
- Pentru capitolele corespunzătoare materiei de liceu dorim să adăugăm mai multe probleme de antrenament pentru utilizatori;
- Adăugarea unui cronometru cu ajutorul căruia utilizatorii pot vedea timpul de terminare a testelor grilă;
- O nouă secțiune cu informații ajutătoare pentru admiterea la facultățile de informatică;
- O nouă secțiune cu informații detaliate despre mai multe locuri de muncă din domeniul IT (Full Stack Developer, QA Engineer, Embedded Systems Engineer etc.) pentru a ajuta utilizatorii în orientarea lor profesională.
